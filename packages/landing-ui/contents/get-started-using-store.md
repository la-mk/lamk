---
title: Начин на користење на вашата онлајн продавница создадена преку la.mk
slug: get-started-using-store
date: '2031-03-16T11:25:15Z'
summary: 'Веќе ја создадовте вашата онлајн продавница, додадовте производи, и време е да почнете да продавате. Во овој артикл ви објаснуваме како вашите корисници би ја користеле и би купувале на вашата продавница. Исто така ќе ви демонстрираме некои од функционалностите што ги добивате со la.mk'
---

# Започнете со продавање

Доколку го следевте [претходниот артикл](https://la.mk/blog/get-started-create-store) за тоа како да отворите онлајн продавница, веќе треба да имате постоечка продавница со барем еден производ. Во овој артикл ќе ви демонстрираме како еден ваш корисник би ја користел онлајн продавницата, од пребарување на производи, регистрација, се до порачка и плаќање за истата.

Со цел да ви прикажеме малку покомплетна продавница, ќе ја користиме нашата [демо продавница](https://demo.la.mk/), која е многу слична во функционалност со тоа што вие го добивате за вашата онлајн продавница.

## Основи на вашата продавница

Кога ќе ја посетите продавницата (во случајов [demo.la.mk](https://demo.la.mk)), ќе бидете дочекани со слоганот на продавницата, банер (доколку имате поставено), листа на сите категории на производи кои ги нудите, и неколку други сетови на производи (најнови производи, производи на попуст, итн).

![store landing page](/blog/get-started-using-store/store-landing.png)

Во горниот дел од страната има неколку елементи за полесно користење на онлајн продавницата. За почеток е делот за пребарување, кој поддржува пребарување на кирилица и латиница, и ќе ги излиста најрелевантните производи за тој термин. Покрај делот за пребарување, корисниците можат да ги прегледаат сите производи кои ги нудите, страна каде можете да објаснете повеќе за вашиот бизнис, корпата со производи, и пристап до сметката на корисникот (овој дел ќе го разгледаме во повеќе детали понатаму во овој артикл).

Веднаш под главниот дел за навигација имате листа на сите категории кои ги имате во вашата продавница, и неколку сетови на производи, како што напоменавме. Сетовите на производи кои што се прикажани можат да се контролираат преку администраторскиот панел.

![store categories](/blog/get-started-using-store/store-categories.png)

Како што ја разгледувате страната, имате неколку одбрани категории, и неколку сетови на производи се прикажани на неколку различни начини, од каде што вашите корисници ќе имаат можност да добијат идеа за асортиманот на производи кои го нудите.

Во најдолниот дел на продавницата се прикажани вашето лого и контакт информации преку кои вашите корисници можат да ве контактираат. Исто така, автоматски се генерирани сите потребни легални документи со цел да сте усогласени со релевантните закони за онлајн продажба. И за крај, корисниците имаат опција да го променат јазикот на страна (моментално поддржуваме Македонски и Англиски јазик).

![store footer](/blog/get-started-using-store/store-footer.png)

## Правење на порачка преку вашата онлајн продавница

Откако ги објаснивме основите на вашата продавница, време е да поразговараме кои се чекорите кои вашите корисници треба да ги следат за да направат порачка.

### Додавање производи во корпа

Да речеме дека корисникот сака да купи леќа од вашата продавница. Во делот за пребарување пишува „леќа“ (или „leka“, резултатот ќе биде ист), и на корисникот му е прикажана листа со сите релевантни производи (во случајов има само еден). Доколку има повеќе производи, корисникот може да го промени подредувањето, и да филтрира по цена за да го добие само оние производи за кои е заинтересиран.

![product search lentils](/blog/get-started-using-store/search-lentils.png)

Кога корисникот ќе кликне на производот, ќе му биде прикажана страна со детали за тој производ, како опис, единица мерка, варијанти, од каде што може да ја одбере количината и да го додаде во корпата. Кога производот е додаден во корпата, корисникот може да продолжи со пазарење, на пример на ист начин да додаде банани во корпата, и може да ја заврши порачката.

![lentils details](/blog/get-started-using-store/lentils-details.png)

Наредниот чекор е да се прегледа корпата, и доколку корисникот е задоволен со листата и количина на производи, може да продолжни кон каса, со што ќе може да ја заврши порачката. Но пред корисникот да продолжи кон каса, потребно е да направи профил на вашата продавница.

![store cart](/blog/get-started-using-store/store-cart.png)

### Регистрирање на корисник

Со цел еден анонимен корисник да направи порачка на вашата страна, потребно е да се регистрира. Корисниците можат да се најават или регистрираат во кој било момент при користењето на вашата продавница преку иконата што се наоѓа во горниот дел од менито, или во моментот кога ќе притиснат „На каса“ од нивната корпа.

![register modal](/blog/get-started-using-store/register-modal.png)

Во прозорецот кој ќе се појави потребно е да се внесат само електронска пошта и лозинка (лозинката може да се ресетира во кој било момент доколку ја заборават).

### Завршување на порачката

После самото регистрирање или најавување, корисникот ќе ги има зачувано производите кои ги додал во неговата корпа, и може да продолжи кон завршување на порачката. На наредната страна, корисникот може да го одбере начинот на плаќање (на демо продавницата не е подесено плаќање со картичка, но е достапна како опција), и адресата каде што треба да се испорачаат производите.

![checkout page](/blog/get-started-using-store/checkout-no-address.png)

Корисникот треба да дадади адреса каде што сака да се достават производите, и може да ја именува истата. Можно е да се додадат повеќе адреси, така што на пример корисникот може да одлучи дали производите ќе бидат доставени на нивната адреса, или пак кај некој пријател како поклон.

![add address modal](/blog/get-started-using-store/add-address-modal.png)

После додавањето и избирањето на начинот на плаќање и адресата, преостанува корисникот да ја потврди порачката, со што порачката е успешно направена. Доколку корисникот избрал плаќање со картичка, ќе се појави прозорец преку кој ќе се внесат информациите за платежната картичка, и само доколку плаќањето е успешно порачката ќе биде финализирана. 

![order success](/blog/get-started-using-store/order-success.png)

Тоа е се што е потребно да се направи една порачка преку некоја од продавниците направени преку **la.mk**. За крај на кратко ќе објаснеме како корисниците можат да го следат статусот на една порачка, и како можат да ги прегледаат претходно направените порачки.

## Сметка на корисник

Секој корисник на вашата продавница има пристап до низа поставки, како што се додавање адреси за достава, добие преглед на претходните порачки и слично.

![account preferences](/blog/get-started-using-store/account-preferences.png)

Една од поважните функционалности во овој дел е историски преглед на сите порачки од вашата продавница. Корисникот има преглед на сите порачки, вклучувајќи го статусот на порачката, вкупната сума, цената за достава, адресата за достава, и слично.

![orders list](/blog/get-started-using-store/orders-list.png)

Исто така, корисникот може да има подетален креглед на една порачка, како визуелен преглед на статусот, листа на секој производ во нарачката, количина и цена за секој производ, и слично.

![order details](/blog/get-started-using-store/order-details.png)

## Вашата онлајн продавница

Во овој артикл ги опфативме главните функционалности кои ги поддржува една продавница направена преку **la.mk**. Има функционалности кои не ги објаснивме со цел да го направиме и вака долгиот артикл пократок, а има и многу кои ќе се додаваат како што ја развиваме платформата.

За крај, важно е да се напомени дека корисниците треба да направат сметка само на една од продавниците овозможени од **la.mk**, и можат да ја користат на било која друга продавница, што го прави целиот процес многу полесен за извршување и користење.

Се надеваме дека ве убедивме дека **la.mk** го нуди најлесниот и најевтин начин да направите модерна и брза онлајн продавница во Македонија, и ве чекаме да ни се придружите. 

[Отворете ја вашата продавница денес](https://admin.la.mk)